<?xml version="1.0" encoding="iso-8859-1"?>
<rss version="2.0" xmlns:content="http://purl.org/rss/1.0/modules/content/">
	<channel>
		
		<title>Technische Universiteit Eindhoven: Where innovation starts</title>
		<link>http://w3.tue.nl/nl/</link>
		<description>Het laatste nieuws van de Technische Universiteit Eindhoven.</description>
		<language>nl</language>
		<image>
			<title>Technische Universiteit Eindhoven: Where innovation starts</title>
			<url>http://w3.tue.nl/fileadmin/tue/img/tue-logo-small.gif</url>
			<link>http://w3.tue.nl/nl/</link>
			<width></width>
			<height></height>
			<description>Het laatste nieuws van de Technische Universiteit Eindhoven.</description>
		</image>
		<generator>TYPO3 - get.content.right</generator>
		<docs>http://blogs.law.harvard.edu/tech/rss</docs>
		
		
		
		<lastBuildDate>Thu, 07 Jan 2010 00:00:00 +0100</lastBuildDate>
		
		
		<item>
			<title>Hoogbegaafde basisschoolleerlingen in de collegebanken</title>
			<link>http://w3.tue.nl/nl/nieuws/artikel/?tx_ttnews%5Btt_news%5D=8954&#38;cHash=02b60e64ad</link>
			<description>Zo’n honderd hoogbegaafde kinderen waren deze week een dagje op bezoek op de Technische Universiteit Eindhoven (TU/e). Ze kwamen voor een demonstratie over kernfusie, een college verzorgd door prof.dr. Niek Lopes Cardozo.Het college over kernfusie past binnen een schoolproject over energie.</description>
			<content:encoded><![CDATA[<p class="bodytext">De leerlingen zitten in de midden- en bovenbouw van drie zogenaamde Leonardo-scholen: De Zevensprong in Eindhoven, De Heiakker in Deurne en basisschool Leuken in Weert. Het zijn scholen die hun onderwijsprogramma inrichten op hoogbegaafdheid.<br />&nbsp;<br /><strong>College over kernfusie<br /></strong>De collegezaal in het auditorium van de TU/e vult zich die morgen met pratende kinderen. Het lawaai verstomt acuut als Niek Lopes Cardozo, hoogleraar plasmafysica bij de faculteit Technische Natuurkunde, zonder enige aankondiging begint met zijn eerste demonstratie. Hij geeft een zwiep aan een klein tolletje op een soort platformpje, en als hij het middenstukje weghaalt, zweeft het tolletje. De kinderen weten heus wel hoe dat kan: “Een magnetisch veld!”, volgens één van de slimste kinderen in de collegebanken. Het is de inleiding van een les over kernfusie, een demonstratie over het opwekken van energie uit waterstof. <br />Een uurtje stilzitten en luisteren valt niet mee. Niek Lopes Cardozo voelt de sfeer prima aan en wisselt zijn verhaal over bevolkingsgroei, CO2-uitstoot, tekort aan energie en kernfusietechnologie af met leuke proefjes. De kinderen doen hun uiterste best om rookkringen te vangen en willen ook allemaal even de plasmabol aanraken.<br />Een van de kinderen reageert na afloop aldus: “Ik vind het leuk en had niet verwacht dat het zoveel over energie zou gaan. Op zo’n technische universiteit verwacht ik meer iets met computers. Maar ik vind het wel leuk. Vooral interessant dat hij al die proefjes doet.” </p>]]></content:encoded>
			
			
			<pubDate>Thu, 07 Jan 2010 00:00:00 +0100</pubDate>
			
		</item>
		
		<item>
			<title>‘TU/e beste TU van Nederland’ </title>
			<link>http://w3.tue.nl/nl/nieuws/artikel/?tx_ttnews%5Btt_news%5D=8908&#38;cHash=074eba252d</link>
			<description>De Technische Universiteit Eindhoven (TU/e) komt als beste TU van Nederland uit de bus in de Keuzegids Hoger Onderwijs 2010. De TU/e staat voor het zesde jaar op rij op de eerste plaats. In het algemeen klassement van de veertien universiteiten moet de TU/e met een score van 65 maar twee...</description>
			<content:encoded><![CDATA[<p class="bodytext">Vijf van de elf bacheloropleidingen van&nbsp;de TU/e scoren het hoogste aantal punten van de TU's. Zo heeft de TU Eindhoven volgens de gids de beste bacheloropleidingen Technische Bedrijfskunde, Biomedische Technologie en Bouwkunde. De bacheloropleidingen Industrial Design en Scheikundige Technologie delen de hoogste waardering met de Universiteit Twente, die op deze opleidingen hetzelfde aantal punten scoort.</p>
<p class="bodytext">In het algemeen klassement van alle veertien Nederlandse universiteiten staat de TU/e op een gedeelde derde plaats, met het zelfde aantal punten als de Radboud Universiteit Nijmegen en de Universiteit Maastricht. Op plaats één staat de Wageningen Universiteit, gevolgd door de Open Universiteit. <br />De grotere, brede universiteiten doen het beduidend minder goed dan de kleinere. De redactie van de editie Universiteiten van de Keuzegids Hoger Onderwijs constateert&nbsp;dat “grootschaligheid en kwaliteit blijkbaar niet zo gemakkelijk zijn te combineren”. <br />De beoordelingen in de gids zijn&nbsp;gebaseerd op&nbsp;studiestatistieken en oordelen van studenten en experts. </p>]]></content:encoded>
			
			
			<pubDate>Tue, 22 Dec 2009 00:00:00 +0100</pubDate>
			
		</item>
		
		<item>
			<title>EIT steunt TU/e-onderzoek duurzame energie</title>
			<link>http://w3.tue.nl/nl/nieuws/artikel/?tx_ttnews%5Btt_news%5D=8897&#38;cHash=08360f34f4</link>
			<description>Het onderzoek van de Technische Universiteit Eindhoven (TU/e) naar duurzame energie kan vanaf 2010 rekenen op financiële steun van het Europese Instituut voor Innovatie &amp; Technologie (EIT) in Boedapest. Het EIT gaat jaarlijks 20 tot 25 miljoen euro bijdragen aan het samenwerkingsverband InnoEnergy...</description>
			<content:encoded><![CDATA[<p class="bodytext">Volgens emeritus-hoogleraar elektrische energiesystemen van de TU/e, prof.dr.ir. Jan Blom, mikken de Europese partners op een totale omzet van 100 miljoen euro per jaar. <br />Blom is de beoogde manager van de co-locatie voor de Benelux, die wordt gevestigd in Eindhoven. Hij en zijn staf zullen vanuit de ‘hoofdzetel’ van de Benelux het publiek-private project coördineren. Want behalve de TU/e, TNO, de KU Leuven en de Vlaamse Instelling voor Technologisch Onderzoek (Vito), doen ook Nederlandse en Belgische bedrijven en business schools mee waaronder Philips,&nbsp; ECN, Eandis, IMEC, Elia, NXP, Exendis en het Energy Delta Institute. </p>
<p class="bodytext"><strong>Duurzame energie voor gebouwen en steden<br /></strong>Prof. Blom heeft verder een financiële toezegging binnen van de provincie Noord-Brabant en hoopt ook op steun vanuit Den Haag.<br />De co-locatie voor de Benelux gaat zich richten op duurzame energie voor gebouwen en steden. De TU/e zal ook een bijdrage leveren op het gebied van biomassa, kernfusie en zonne-energie. De co-locaties van de andere vijf Europese partners zijn te vinden in Karlsruhe (alternatieve energie uit onder meer biomassa), Krakau (schone energie uit kolen), Stockholm (intelligente netten), Grenoble (kernenergie) en Barcelona (energie uit zon en wind).<br />Iedere partner coördineert het toebedeelde thema maar kan dat niet alleen voor zich opeisen. Het EIT stelt juist als een van de voorwaarden dat er een uitwisseling van kennis plaatsvindt tussen de technologiecentra. </p>
<p class="bodytext"><strong>Groene en grijze energie</strong><br />“Onze aanvraag is door het EIT waarschijnlijk beloond omdat we behalve groene energie, onze aandacht ook richten op het schoner maken van de grijze energie. Er zullen namelijk nog heel wat kolen worden gestookt tot 2050”, merkt Blom op.<br />Het EIT zal het project minimaal zeven jaar financieel ondersteunen en kan die termijn oprekken tot vijftien jaar. Het hogere doel van het EIT is om Europa concurrerend in de wereld te maken door sneller technologische ontwikkelingen op de markt te brengen. <br />Behalve een economische impuls, moet de samenwerking tussen Europese technologiecentra ook verdiensten opleveren voor onderzoek en onderwijs. </p>
<p class="bodytext">Voor meer informatie, zie <a href="http://eit.europa.eu/fileadmin/Content/Downloads/PDF/news_items/Summary_InnoEnergy.pdf" target="_blank" class="external-link-new-window" >EIT-bericht.</a></p>
<p class="bodytext">&nbsp;</p>]]></content:encoded>
			
			
			<pubDate>Thu, 17 Dec 2009 00:00:00 +0100</pubDate>
			
		</item>
		
		<item>
			<title>EIT ICT Labs wint Europese race om innovatie van ICT</title>
			<link>http://w3.tue.nl/nl/nieuws/artikel/?tx_ttnews%5Btt_news%5D=8893&#38;cHash=f12b665191</link>
			<description>Het Europese Instituut voor Innovatie &amp; Technologie (EIT) in Boedapest heeft EIT ICT Labs uitgekozen om Europa een leidende rol in informatie- en communicatietechnologie (ICT) te bezorgen. EIT ICT Labs is een consortium van bedrijven, technische universiteiten en onderzoekscentra in Nederland,...</description>
			<content:encoded><![CDATA[<p class="bodytext">De andere locaties zijn Berlijn, Helsinki, Parijs en Stockholm.<br />Deze uitverkiezing is een indirect uitvloeisel van het Lissabonakkoord uit 2000, waarin de Europese leiders afspraken om de Europese Unie tot de meest concurrerende en innovatie kenniseconomie van de wereld te maken. </p>
<p class="bodytext"><strong>Onderwijs, onderzoek en ontwikkeling<br /></strong>Het EIT stelt gedurende zeven jaar, met mogelijkheid tot verlenging, maximaal 22 miljoen euro per jaar beschikbaar aan het consortium, dat zelf een veelvoud van dit bedrag bijeen moet brengen. Het geld zal worden besteed aan onderwijs, onderzoek, ontwikkeling en het naar de markt brengen van innovatieve ICT-producten en –diensten. Andere doelstellingen zijn versnellen van de groei van spin off-bedrijven, aantrekken van internationaal toptalent en in het algemeen bevorderen van economische groei en werkgelegenheid. </p>
<p class="bodytext"><strong>TU/e in consortium</strong><br />De Nederlandse deelnemers in het consortium zijn Philips, het Nederlands Instituut voor Research naar ICT (NIRICT) – waarin al het ICT-onderzoek van 3TU, het samenwerkingsverband van de technische universiteiten van Delft, Eindhoven en Twente is ondergebracht – en Novay, het vroegere Telematica Instituut. De Nederlandse bijdrage aan het consortium wordt gecoördineerd door de Twentse hoogleraar Peter Apers.</p>
<p class="bodytext"><strong>Snellere innovaties<br /></strong>Innovaties in de ICT zullen sneller gecreëerd en getest worden, zodat de tijd tussen innovatie en beschikbaarheid op de markt sterk wordt verkort. Academische opleidingen worden vanaf het begin gecombineerd met diepgaande kennis van industrieel onderzoek en ontwikkeling en innovatie, zodat professionals ook ondernemende vaardigheden ontwikkelen. Ook worden multidisciplinaire netwerken gevormd van onderzoekers en ingenieurs met economen, sociale wetenschappers en industrieel ontwerpers. Het netwerk van de vijf co-locaties biedt de mogelijkheid om innovaties beter af te stemmen op een brede Europese markt. De alomtegenwoordigheid van ICT en de groei van zowel aantal als soorten toepassingen leidt er immers toe dat veel mondiale vraagstukken van tegenwoordig alleen zo werkelijk aangepakt kunnen worden. </p>]]></content:encoded>
			
			
			<pubDate>Wed, 16 Dec 2009 10:06:00 +0100</pubDate>
			
		</item>
		
		<item>
			<title>TU/e telt nu achthonderd kenniswerkers</title>
			<link>http://w3.tue.nl/nl/nieuws/artikel/?tx_ttnews%5Btt_news%5D=8892&#38;cHash=842c37b970</link>
			<description>De Technische Universiteit Eindhoven (TU/e) kent nu 800 gedetacheerde kenniswerkers. Onlangs heeft SenterNovem de resultaten van de tweede toewijzing in de kenniswerkersregeling bekend gemaakt. De TU/e kreeg opnieuw de meeste kenniswerkers toegewezen: nu 200. Bij de eerste toewijzing werden niet...</description>
			<content:encoded><![CDATA[<p class="bodytext">De regeling heeft als doel om kenniswerkers voor het bedrijfsleven te behouden. De kenniswerkers van bedrijven worden gedetacheerd bij kennisinstellingen, maar blijven in dienst van de onderneming.</p>
<p class="bodytext">Genoemde 800 kenniswerkers uit het bedrijfsleven zullen tot eind 2010 bij de TU/e gedetacheerd zijn. Vanuit de TU/e worden daar naast de betrokken vaste staf voor begeleiding en ondersteuning van de projecten, in totaal 65 extra jonge onderzoekers aan toegevoegd. </p>
<p class="bodytext">De kenniswerkersregeling is bestemd voor bedrijven die kampen met&nbsp;omzetdaling door de crisis. Het kabinet (EZ-minister Van der Hoeven en OCW-minister Plasterk) heeft voor genoemde regeling 180 miljoen euro beschikbaar gesteld, verdeeld over 2009 en 2010. </p>]]></content:encoded>
			
			
			<pubDate>Tue, 15 Dec 2009 09:17:00 +0100</pubDate>
			
		</item>
		
		<item>
			<title>Snellere harde schijven dankzij laserlichtflitsen</title>
			<link>http://w3.tue.nl/nl/nieuws/artikel/?tx_ttnews%5Btt_news%5D=8876&#38;cHash=edb8d109e8</link>
			<description>Voor snellere harde schijven moet je de enen en nullen nog sneller kunnen schrijven. Natuurkundigen van de TU/e laten nu zien waarom bepaalde materialen duizend keer sneller met laserlicht te schakelen zijn dan andere. De bevindingen zijn maandag 14 december online verschenen in het gerenommeerde...</description>
			<content:encoded><![CDATA[<p class="bodytext">De Eindhovense onderzoekers onder leiding van prof. dr. Bert Koopmans (TU/e-faculteit Technische Natuurkunde) publiceren hun bevindingen samen met collega’s van de Technische Universität Kaiserslautern en het Max-Planck-Institut in Stuttgart. Zij geven als eersten een verklaring voor het feit dat in sommige magnetische materialen de domeintjes tot duizend maal sneller met laserlicht te schakelen zijn (ofwel: de ‘1’-en en ‘0’-en geschreven of gewist kunnen worden) dan in andere materialen. Over dit onderwerp waren natuurkundigen het al zo’n twintig jaar oneens.</p>
<p class="bodytext"><strong>Bitjes schrijven met laserlichtflitsjes</strong><br />De nieuwe inzichten zijn van groot belang voor het kleiner en sneller maken van harde schijven en andere, nieuwe vormen van gegevensopslag. De grote producenten van harde schijven (zoals Hitachi, Seagate en Western Digital) zijn voortdurend op zoek naar nieuwe manieren hiervoor en het schrijven van bitjes met behulp van laserlichtflitsjes is een serieuze kandidaat. De laser warmt een domeintje op, waarna een magnetische schrijfkop er een ‘1’ of ‘0’ van maakt.</p>
<p class="bodytext">De wedloop richt zich altijd op steeds meer bitjes per vierkante centimeter. Maar hoe kleiner je een domeintje - een magnetisch gebiedje waarin het magneetveld duidelijk één kant op wijst - wordt, hoe gevoeliger het is voor de temperatuurstrilling van de atomen in het materiaal. En hoe groter de kans dat een ‘1’ omflipt tot een ‘0’ en je dus fouten krijgt op je harddisk.<br />&nbsp;<br />Om de domeinen toch kleiner te kunnen maken, moet je materialen gebruiken die magnetisch sterker zijn. Dit heeft weer als nadeel dat ook de schrijfkop de domeinen hierin moeilijker kan schakelen. En daar schiet de laser te hulp. Met een korte flits warmt die het materiaal een beetje op, waardoor het magneetveld gemakkelijker te veranderen is. Na het afkoelen is het bitje vastgelegd. Dit principe is enigszins te vergelijken met het opwarmen van plastic. Door dat te verwarmen, kun je het in elke vorm krijgen die je wil. Na afkoelen is het weer hard en heeft het een nieuwe vaste vorm.</p>
<p class="bodytext"><strong>Ultieme snelheid<br /></strong>De ultieme snelheid waarmee je magnetische informatie kan verversen, wordt beperkt door de fundamentele natuurwet: “De hoeveelheid draaiing (‘spin’) van een systeem blijft behouden.” Het nieuwe onderzoek van de TU/e laat zien hoe magnetische informatie - die in feite te beschouwen is als een snel draaiende beweging van de elektronen - kan worden overgedragen aan atomaire trillingen in hetzelfde materiaal. Daarmee worden twee dingen verklaard. Ten eerste het enorme verschil in schakelsnelheid tussen twee verschillende materialen. Ten tweede hoe je sneller of langzamer kunt schakelen door de intensiteit van het laserlicht te variëren.</p>
<p class="bodytext"><strong>Puzzelstukjes</strong><br />De kiem voor de publicatie in Nature Materials werd ruim een jaar geleden gelegd. Koopmans was op een congres in Duitsland, toen aan het einde van de dag “de puzzelstukjes op zijn plaats begonnen te vallen.” In de trein op weg terug naar Nederland voerde Koopmans op zijn laptop een nieuwe simulatie uit op basis van de verse ideeën. “Al na een kilometer of tien kwamen daar de goede getallen uit, die bij gedane experimenten pasten”, vertelt hij. “Bij Keulen was ik eruit.” Eenmaal thuis zocht de fysicus contact met de genoemde Duitse groepen, en deze samenwerking leidde tot de publicatie.</p>
<p class="bodytext">De volgende stap zal zijn ook complexere materialen met de theorie te beschrijven. Daarnaast is de nieuwe kennis wellicht van belang bij het switchen van bits zonder magneetveld; met niets anders dan (circulair gepolariseerd) laserlicht.</p>
<p class="bodytext"><strong>Artikel<br /></strong><em>DOI: 10.1038/NMAT2593, ‘Explaining the paradoxical diversity of ultrafast laser-induced demagnetization’, by B. Koopmans, G. Malinowski, F. Dalla Longa, D. Steiauf, M. Fähnle, T. Roth, M. Cinchetti en M. Aeschlimann.</em></p>]]></content:encoded>
			
			
			<pubDate>Mon, 14 Dec 2009 00:00:00 +0100</pubDate>
			
		</item>
		
		<item>
			<title>Dr.ir. Arno Peels nieuwe bestuursvoorzitter TU/e</title>
			<link>http://w3.tue.nl/nl/nieuws/artikel/?tx_ttnews%5Btt_news%5D=8872&#38;cHash=2aeb0a6f87</link>
			<description>De Raad van Toezicht van de Technische Universiteit Eindhoven heeft dr.ir. A.J.H.M. (Arno) Peels (53) met ingang van 1 mei 2010 benoemd tot voorzitter van het College van Bestuur (CvB). Hij volgt in die functie ing. A.H. (Amandus) Lundqvist op die in april 2010 afscheid neemt van de TU/e na bijna...</description>
			<content:encoded><![CDATA[<p class="bodytext">Arno Peels, geboren in 1956 in Eindhoven, behaalde in 1980 zijn ingenieurstitel in de luchtvaart- en ruimtevaarttechniek aan de Technische Universiteit Delft. Vier jaar later, in 1984, promoveerde hij tot doctor in de elektro- en informatietechniek aan de Universiteit Twente. Aansluitend was hij een jaar als universitair hoofddocent verbonden aan deze universiteit. Daarna vervulde hij gedurende 16 jaar diverse managementfuncties bij Philips Semiconductors in achtereenvolgens Eindhoven, Nijmegen, Hamburg/Graz en uiteindelijk als vice-president en general manager Business Line RF bij Philips Semiconductors weer in Nijmegen (1999-2001). De heer Peels was in de periode 2001-2008 directievoorzitter en CEO van Thales Nederland B.V. (hoofdvestiging Hengelo) en vice-president en group executive van de Thales Group, een internationaal opererend elektronicaconcern.<br />De heer Peels is lid van de Raad van Commissarissen van Cofely Nederland N.V. en van de Raad van Advies van 'TwentyTwenty for exceptional growth'. </p>]]></content:encoded>
			
			
			<pubDate>Fri, 11 Dec 2009 00:00:00 +0100</pubDate>
			
		</item>
		
		<item>
			<title>Veiligere autogordels redden meer levens</title>
			<link>http://w3.tue.nl/nl/nieuws/artikel/?tx_ttnews%5Btt_news%5D=8826&#38;cHash=c5e274f168</link>
			<description>De invoering van de autogordel heeft het aantal doden en gewonden bij verkeersongevallen sterk teruggebracht. Toch kan de autogordel nóg veiliger. Onderzoeker Ewout van der Laan van de TU/e ontwikkelde een nieuw systeem dat nog meer levens kan redden. Maandag 7 december promoveert hij.</description>
			<content:encoded><![CDATA[<p class="bodytext">Van der Laan ontwikkelde een systeem dat bliksemsnel reageert op een botsing en direct de juiste gordelkracht voorschrijft die nodig is. Om dit te bereiken voorzag hij een conventionele autogordel van sensoren en een nieuw remmechanisme.</p>
<p class="bodytext">Het onderzoek aan de Technische Universiteit Eindhoven (TU/e) kan een doorbraak betekenen voor de verkeersveiligheid. Met computersimulaties en botsproeven toonde de onderzoeker aan dat met het nieuwe gordelsysteem de kans op letsel aan de borstkas tot 45 procent kan afnemen. Dat zou jaarlijks kunnen leiden tot een veertigtal minder doden in het Nederlandse autoverkeer. In 2008 kwamen ca. 350 inzittenden om in verkeersongelukken met auto’s en vrachtwagens (Cijfers: CBS).</p>
<p class="bodytext">Van der Laan, onderzoeker aan de faculteit Werktuigbouwkunde van de TU/e, is voorzichtig in zijn prognose. “Bij een ongeval spelen nog andere factoren een rol, maar dit is absoluut een behoorlijke verbetering.” Ongeveer 25 tot 30 procent van alle doden en gewonden in het verkeer zijn te betreuren door letsel aan de borstkas. </p>
<p class="bodytext"><strong>Kans op letsel vermindert</strong><br />Het nieuwe systeem is beter dan de huidige autogordels, omdat het zich aanpast aan het lichaamsgewicht van de gebruiker en de hevigheid van de botsing. “De kans op letsel aan de borstkas vermindert als een gordel de inzittende geleidelijker, over een langere afstand afremt”, vertelt Van der Laan. De verbeterde autogordel werkt met sensoren die continu waken over de auto en inzittenden en hun informatie razendsnel doorgeven aan een elektronische regelaar. Die schrijft vervolgens de gordelkracht voor aan een hydraulische krachtbegrenzer. Dit alles duurt enkele milliseconden. De reactie is ruim op tijd, aangezien bij een botsing pas na enkele tientallen milliseconden de inzittenden naar voren beginnen te bewegen.</p>
<p class="bodytext"><strong>Risicoanalyse</strong><br />De sensoren maken in feite voortdurend een risicoanalyse op basis van de rij-condities, zoals snelheid en afremmen. Op basis van deze voorspelling wordt de gordelkracht zodanig aangepast, dat het risico op letsel geminimaliseerd wordt. “De regelaar maakt een afschatting van wat er in geval van een botsing zou gebeuren”, omschrijft Van der Laan. Het volautomatische systeem met sensoren, regelaar en gordelspanner is volgens hem ‘redelijk generiek’ en zal in de meeste auto’s passen.</p>
<p class="bodytext"><strong>Historie</strong><br />De eerste driepunts autogordels werden in 1959 ingebouwd in de Volvo Amazon. Later namen ook andere automobielfabrikanten dit over. Volgens schattingen heeft de veiligheidsgordel sindsdien minstens een miljoen levens gered. Studies laten zien dat automobilisten met een gordel om 45 procent minder kans lopen op overlijden bij een ongeval. In de meeste landen is het gebruik ervan daarom verplicht.</p>
<p class="bodytext"><em>Ewout van der Laan promoveert maandag 7 december met het proefschrift ‘Seat belt control, from modeling to experiment’. Zijn onderzoek werd mede mogelijk gemaakt door TNO. Naar verwachting gaat TNO het onderzoek naar deze veiligere autogordels voortzetten.</em></p>
<p class="bodytext">Filmpje YouTube: <a href="http://www.youtube.com/watch?v=yLECcm4fyOg&amp;feature=channel" target="_blank" >http://www.youtube.com/watch?v=yLECcm4fyOg&amp;feature=channel</a></p>]]></content:encoded>
			
			
			<pubDate>Wed, 02 Dec 2009 00:00:00 +0100</pubDate>
			
		</item>
		
		<item>
			<title>Drs. Marc J.C. de Jong MBA lid Raad van Toezicht TU/e</title>
			<link>http://w3.tue.nl/nl/nieuws/artikel/?tx_ttnews%5Btt_news%5D=8820&#38;cHash=80ecdb781c</link>
			<description>Drs. M.J.C. de Jong MBA (48) is met ingang van 1 december voor vier jaren benoemd tot lid van de Raad van Toezicht van de Technische Universiteit Eindhoven (TU/e). Minister Plasterk van Onderwijs, Cultuur en Wetenschap heeft De Jong benoemd. Marc de Jong is lid van de groepsraad van Royal Philips...</description>
			<content:encoded><![CDATA[<p class="bodytext">Marc de Jong werd op 8 februari 1961 geboren en woont in Eindhoven. Hij studeerde in 1985 af in de natuur- en wiskunde aan de VU Amsterdam, waar hij een jaar later ook zijn P-examen economie deed. In 1992 behaalde hij de MBA-titel na een gecombineerde opleiding Master of Business Administration aan de Erasmusuniversiteit (Rotterdam) en de universiteit van Rochester (USA).</p>
<p class="bodytext">Marc de Jong is werkzaam geweest in diverse functies bij Philips Electron Optics (vanaf 1986), Philips Lighting (1994-2005), NXP Semiconductors (2005-2009) en dit voorjaar keerde hij weer terug bij Philips. De Jong is CEO voor Professional Luminaires en hij werd op 1 april 2009 benoemd tot lid van de groepsraad.</p>]]></content:encoded>
			
			
			<pubDate>Tue, 01 Dec 2009 00:00:00 +0100</pubDate>
			
		</item>
		
		<item>
			<title>Voorzitter 3TU.Federatie roept op tot krachtenbundeling technologiedomein</title>
			<link>http://w3.tue.nl/nl/nieuws/artikel/?tx_ttnews%5Btt_news%5D=8815&#38;cHash=72d85bd1a7</link>
			<description>Amandus Lundqvist, voorzitter van de 3TU.Federatie, roept de technologiesector op om tot een brede en open discussie te komen over krachtenbundeling binnen het nationale technologiedomein. Daarnaast roept hij de overheid op haar verantwoordelijkheid te nemen als facilitator en katalysator voor het...</description>
			<content:encoded><![CDATA[<p class="bodytext">Dat deed hij in een <a href="http://www.3tu.nl/uploads/media/Lezing_Lundqvist_KIVINIRIAJaarcongres2009_def.pdf" target="_blank" class="external-link-new-window" >toespraak</a> tijdens het KIVI NIRIA congres op donderdag 26 november. Op die dag is ook de 3TU-staalkaart verschenen.</p>
<p class="bodytext">Het eerste exemplaar van dit boek met als titel <a href="http://www.3tu.nl/uploads/media/3TU_staalkaart_def.pdf" target="_blank" class="external-link-new-window" >‘Joining forces to shape the future, 3TU.research highlights’</a> is door prof.dr.ir. Jacob Fokkema uitgereikt aan Jan Dekker, voorzitter van KIVI NIRIA. <br />Het boek geeft een overzicht van de gezamenlijke onderzoeksinspanningen van de Centres of Excellence (CoE's) van de 3TU.Federatie. Het is voor het eerst dat de CoE’s hun onderzoek op deze wijze en op deze schaal presenteren.</p>
<p class="bodytext"><strong>Boek aanvragen<br /></strong>Het boek is vanaf 30 november op te vragen door een e-mail met uw adresgegevens te sturen naar <a href="javascript:linkTo_UnCryptMailto('iwehpk6ykiiqjeywpeawzreoaqnW/pq:jh');" >communicatieadviseur@<span style="display:none;">remove-this.</span>3tu.nl</a> onder vermelding van 'aanvraag 3TU-staalkaart'. </p>]]></content:encoded>
			
			
			<pubDate>Fri, 27 Nov 2009 00:00:00 +0100</pubDate>
			
		</item>
		
	</channel>
</rss>